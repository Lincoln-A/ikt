
            <h3>Звернення до випускників та їхніх батьків</h3>
            <div style="border-left: 5px solid #0088cc; padding-left: 20px;"><em>"Ваш час обмежений, не витрачайте його, живучи чужим життям. Не попадайтеся на гачок віровчення, яке існує в мисленні інших людей. Не дозволяйте поглядам інших заглушати свій власний внутрішній голос. І дуже важливо мати мужність дослухатися свого серця й інтуїції. Вони так чи інакше вже знають, чого ви насправді хочете."  - <strong>Стів Джобс</strong></em></div><br /><br />
            <p><strong>- Який попит в Україні на ІТ-фахівців? Чи можемо
                сказати, що "комп'ютерники" - фахівці майбутнього, і що рівень їхніх
                зарплат перевищує фінансову винагороду праці інших спеціалістів? </strong></p>
            <p>Кожну людину в певний момент її життя починає турбувати питання, а що зі мною буде далі. Хто я є зараз? Ким хочу стати? Що робити, щоб жити щасливо? І досить часто при відповіді на ці питання на думку приходить таке слово, як «робота». Бо дійсно, робота може бути цікавою або рутинною, високо- чи низькооплачуваною, і багато інших факторів.</p>
            <p>У той же час, саме сукупність вищеназваних факторів і дозволяє людині сказати: в мене гарна робота або, на жаль, погана. І більшість людей хочуть працювати саме на гарній, високооплачуваній роботі.</p>
            <p>Давайте з’ясуємо яка ж вона - «гарна робота».</p>
            <p>Для початку, я хочу навести деякі факти, які мені надали представники Асоціації «Інформаційні технології України»: кількість ІТ компаній в Україні більше 2000, і це лише ті компанії, які виробляють ІТ-продукцію або надають ІТ-послуги! Чисельність персоналу, зайнятого в компаніях ІТ-індустрії, становить приблизно 150 000 осіб. Середня зарплата ІТ-фахівця становить 12 000 грн. на місяць.</p>
            <p>Варто зазначити, що середній приріст доходів ІТ-компаній – 30-40% на рік, тобто вони постійно розвиваються, їм постійно потрібні нові кадри. В той же час упродовж 2011 року відбувалося постійне зростання зарплат ІТ-фахівців, і це, не дивлячись на кризу!</p>
            <p>Ще одна інформація взята з міжнародного порталу людських ресурсів hh.ua, який вважає, що топ-менеджери і програмісти (або ІТ-шники) були найбільш високооплачуваними професіями в Україні в 2013 році.</p>
            <p>Рейтинг більшості «дорогих» професіоналів очолюється генеральним директором із середньою зарплатою в 40 000 гривень. Друге місце займають IT-директори з середньою зарплатою в 24 000 гривень. За ними йдуть фінансові директори і директори з маркетингу із зарплатами 16 800 і 16 600 гривень відповідно.</p>
            <p>Але ж тут стає зрозумілим, що, на жаль, на директорів ніде не вчать. Щоб стати директором, необхідно набути чималих професійних здібностей, навичок та досвіду.</p>
            <p>Якщо більш детально по ІТ-галузі, то найбільш високооплачуваними напрямами роботи ІТ на ринку праці є: ІТ-директор, ІТ-аналітик, програміст, Web-дизайнер, системний адміністратор, тестер ПЗ.</p>
            <p>Так, наприклад, програмісти С + + і Android (знову статистика ресурсу hh.ua) у середньому отримували 15 200 гривень на місяць, а програмісти Java і iPhone отримували 15 000 і 13 676 гривень відповідно. Як видно, зарплати не набагато менші від директорських. Крім того, варто зазначити, що кількість затребуваних «директорів» вимірюється десятками, а ось необхідна кількість ІТ-фахівців – сотнями і тисячами!</p>
            <p>А ось цим професіям вже можна і навчитись, наприклад, вступивши до Інституту комп’ютерних технологій та отримавши освіту за одним із ліцензованих напрямів підготовки: «Комп’ютерні науки», «Комп’ютерна інженерія» та «Програмна інженерія». Діяльність Інституту забезпечується активним співробітництвом із провідними підприємствами ІТ-галузі, що є базою навчальної та виробничої практики, місцем працевлаштування випускників.</p>
            <p>До речі, затверджено програму спільної діяльності зі вдосконалення системи підготовки кадрів у сфері ІТ між Асоціацією «Інформаційні технології України» та Відкритим міжнародним університетом розвитку людини «Україна». Саму програму ви можете прочитати на нашому сайті, але основні ідеї цієї програми наведені нижче.</p>
            <p><strong>Місія.</strong> Якісна вища ІТ-освіта в Україні як забезпечення базових умов конкурентоспроможності ІТ-індустрії.</p>
            <p><strong>Мета</strong>. У співпраці з компаніями та Університетом «Україна» розробити та впровадити у зацікавлені заклади освіти модель ефективної системи підготовки кадрів для сфери ІТ (система управління якістю у сфері освіти).</p>
            <p><strong>Головні цілі:</strong></p>
            <ul>
                <li>Розробка ефективної моделі викладання та засвоювання ІТ-знань.</li>
                <li>Розробка системи управління якістю у сфері ІТ-освіти та типового підходу до її впровадження.</li>
                <li>Автоматизація розробленої системи управління якістю ІТ-освіти.</li>
            </ul>
            <p><strong>Основні задачі та заходи:</strong></p>
            <p>- Розробка та впровадження системи оцінки актуального попиту та прогнозу ІТ-індустрії щодо трудових ресурсів (якісні та кількісні показники), у т.ч. визначення ключових компетенцій для всіх освітньо-кваліфікаційних рівнів: молодшого спеціаліста, бакалавра, спеціаліста, магістра;</p>
            <p>- Розробка програмного комплексу управління трудовими ресурсами, в т.ч. системи оцінки актуального попиту та прогнозу ІТ-індустрії щодо трудових ресурсів, визначення ключових компетенцій для всіх освітньо-кваліфікаційних рівнів: молодшого спеціаліста, бакалавра, спеціаліста, магістра;</p>
            <p>- Розробка системи підвищення кваліфікації викладачів відповідно до розроблених стандартів (вимог). Проходження практики в компаніях індустрії, проходження професійної сертифікації;</p>
            <p>- Запровадження системи оцінки якості освіти та впровадження «ІТ-сертифікату» для кожного випускника Інституту комп’ютерних технологій.</p>
            <p>Тож, я не просто стверджую, що ІТ-фахівці необхідні сучасній Україні, а закликаю: ставайте ІТ-спеціалістами та будуйте своє щасливе майбутнє і майбутнє своєї Батьківщини!</p>
            <p>А на останок — хочу сказати: «<em>Єдина
                міжнародна мова  це мова програмування, єдині міжнародні знання – це інженерні
                знання</em>».</p>
            <br /><br />
            <p><strong><em>В. Поліновський, </em></strong></p>
            <p><strong><em>директор ІКТ Університету
                «Україна».</em></strong></p>