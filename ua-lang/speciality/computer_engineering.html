            <div style="border-left: 5px solid #0088cc; padding-left: 20px;"><em>
                Основою для напряму підготовки «Комп’ютерна інженерія» (Computer Engineering) є рекомендації від Міжнародної Асоціації обчислювальної техніки (АСМ) та Інституту інженерів електротехніки і електроніки (ІЕЕЕ) – <strong>CE 2012: Curriculum Guidelines for Undergraduate Degree Programs in Computer Engineering.</strong></em></div>
            <h3>Комп’ютерна інженерія</h3>
            <p>Комп’ютерна інженерія – це область комп’ютерної науки і технології, що поєднує в собі інформатику та комп'ютерні мережеві технології, розділи електротехніки та програмної інженерії, необхідні для проектування та розроблення комп'ютерних систем, тобто апаратного та програмного забезпечення, з метою побудови комп’ютерних пристроїв, системного програмного забезпечення, комп’ютерних систем та мереж, а також інших систем, що поєднують у собі програмні та апаратні складові.</p>
            <p>Комп'ютерні інженери, як правило, мають професійну підготовку в галузі електротехніки, програмного забезпечення та інтеграції апаратно-програмного забезпечення. Також вони отримують глибокі знання з таких областей, як, наприклад, математичний аналіз.</p>
            <p>Завдяки тому, що комп'ютерна інженерія є своєрідним «мостом» між різними дисциплінами, її спеціалісти здатні працювати у будь-якій галузі. Вони займаються багатьма аспектами обчислень: від проектування окремих мікропроцесорів, комп'ютерів і суперкомп'ютерів до розробки системного та прикладного програмного забезпечення, а також операційних систем.</p>
            <h4>Комп’ютерна інженерія – це напрям підготовки бакалаврів в Інституті комп’ютерних технологій Університету «Україна» згідно стандарту МОН України 6.050102 «Комп’ютерна інженерія».</h4>
            <strong>Результатами навчання бакалавра з напряму підготовки 6.050102 «Комп’ютерна інженерія» є знання та розуміння:</strong>
            <ul>
                <li>принципів програмування, засобів сучасних мов програмування, основних структур даних;</li>
                <li>теоретичних (логічних та арифметичних) основ побудови сучасних комп’ютерів і архітектури  комп’ютерів;</li>
                <li>схемотехнічних основ сучасних комп’ютерів;</li>
                <li>особливостей системного програмування;</li>
                <li>особливостей побудови системного програмного забезпечення, а також загальних принципів організації та функціонування операційних систем;</li>
                <li>методів автоматизованого проектування;</li>
                <li>загальнометодологічних принципів побудови сучасних комп’ютерних систем із різною організацією для забезпечення високопродуктивної обробки інформації;</li>
                <li>принципів, методів та засобів проектування, побудови та обслуговування сучасних комп’ютерних мереж різного виду та призначення;</li>
                <li>розробки програмного забезпечення для комп’ютерних систем із паралельною та розподіленою архітектурою;</li>
                <li>сучасних теорій організації баз даних, методів і технологій їх розробки і використання організаційних, технічних, алгоритмічних та інших методів і засобів захисту інформації в комп’ютерних системах і мережах відповідно законодавства та стандартів у цій області;</li>
                <li>сучасних технологій та інструментальних засобів розробки складних програмних систем (інженерії програмного забезпечення).</li>
            </ul>
            <strong>Бакалавр з комп’ютерної інженерії зможе:</strong>
            <ul>
                <li>володіти методами та засобами розробки елементів системних програм;</li>
                <li>використовувати сучасні комп’ютерні засоби системного, функціонального, конструкторського та технологічного проектування комп’ютерних систем та мереж;</li>
                <li>володіти засобами сучасних мов та бібліотек паралельного програмування;</li>
                <li>застосовувати інструментальні засоби інженерії програмного забезпечення на всіх етапах життєвого циклу розробки;</li>
                <li>розробляти прикладне та системне програмне забезпечення;я</li>
                <li>розробляти програмне забезпечення для вбудованих комп'ютерних систем;</li>
                <li>проектувати мікропроцесорні та мікроконтролерні пристрої;</li>
                <li>розробляти аналогові та гібридні плати;</li>
                <li>проводити дослідження з робототехніки, систем штучного інтелекту, синтезу систем керування та автоматизації;</li>
                <li>проектувати, налагоджувати та обслуговувати комп'ютерні мережі;</li>
                <li>проектувати операційні системи;</li>
                <li>використовувати професійно-орієнтовані знання і практичні навички з комп'ютерної інженерії для вирішення прикладних задач із розроблення апаратного та програмного забезпечення комп'ютерних систем;</li>
                <li>використовувати професійно-орієнтовані знання і практичні навички з комп'ютерної інженерії для вирішення прикладних задач із розроблення апаратного та програмного забезпечення комп'ютерних мереж;</li>
            </ul>
            <p>Після успішного закінчення навчання в Інституті комп’ютерних технологій Університету «Україна» за напрямом підготовки бакалаврів 6.050103 «Програмна інженерія» крім державного диплому України видається диплом європейського зразка, в якому, крім зазначених вище навичок та вмінь, буде зазначено всі надбання студента під час навчання.</p>
            <strong>Зміст навчання включає:</strong>
            <p>Загальний обсяг навчання — 240 кредитів ECTS  (аудиторні заняття: лекційні, семінарські, лабораторні і практичні; виробничі практики; курсове та дипломне проектування; самостійна робота). Програма підготовки складається з нормативної частини (145,5 кредитів ECTS) і варіативної частини (101,5 кредит ECTS).</p>
            <p>Нормативна частина включає цикли гуманітарної та соціально-економічної підготовки (17,5 кредитів ECTS), математичної та природничо-наукової підготовки (59 кредитів ECTS) та професійно-практичної підготовки (69 кредитів ECTS), практики: виробнича (4,5 кредити ECTS) та переддипломна (4,5 кредити ECTS).</p>
            <p>Варіативна частина включає дисципліни, що забезпечують поглиблене вивчення комп'ютерної інженерії за вибором вищого навчального закладу (73,5 кредитів ECTS), гуманітарну складову (8 кредитів ECTS) та дисціпліни вільного вибору студентів  (20 кредитів ECTS).</p>
            <p>Програма передбачає виконання 4-х курсових робіт, 2-х курсових проектів та кваліфікаційної роботи бакалавра. Курсові роботи (проекти) виконуються з дисциплін: "Комп'ютерна логіка" (1 кредит ECTS), "Комп'ютерна схемотехніка"  (1,5 кредит ECTS), "Комп'ютерні мережі"  (1,5 кредит ECTS), "Комп'ютерна електроніка"  (1 кредит ECTS), "Системне програмування"  (1 кредит ECTS),  "Структури даних та алгоритми" (1 кредит ECTS). Виконання кваліфікаційної роботи бакалавра — 9 кредитів ECTS.</p>
            <p><strong><i>Кваліфікація фахівця після успішного закінчення навчання в Інституті комп’ютерних технологій Університету «Україна» напряму підготовки бакалаврів 6.050103 «Комп’ютерна інженерія»: бакалавр, фахівець з інформаційних технологій.</i></strong></p>
      