            <div style="border-left: 5px solid #0088cc; padding-left: 20px;"><em>Основою для напряму «Комп’ютерні науки» (Computer Science) є рекомендації від Міжнародної Асоціації обчислювальної техніки (АСМ) та Інституту інженерів електротехніки й електроніки (ІЕЕЕ) – <strong>CS2008 Curriculum Update: The Computing Curricula Computer Science Volume is complete and approved та CC 2010: Curriculum Guidelines for Undergraduate Degree Programs in Computer Science.</strong></em></div>
            <h3>Комп’ютерні науки</h3>
            <p><strong>Комп’ютерні науки</strong> — це сукупність теоретичних та практичних знань, які використовують у своїй роботі фахівці в галузі обчислювальної техніки, програмування, інформаційних систем і технологій.</p>
            <p>Як наукова дисципліна (галузь знань) комп'ютерні науки виникли в середині 30-х років XX століття внаслідок злиття теорії алгоритмів, математичної логіки, а також електронних обчислювальних машин (комп'ютерів). </p>
            <p>Першою публікацією в галузі комп'ютерних наук прийнято вважати опубліковану в 1936 році знамениту статтю Алана Тьюринга «On Computable Numbers, with an Application to the Entscheidungsproblem», в якій було введено поняття машини Тьюринга.</p>
            <p>З випускників цього напряму повинні виходити непогані аналітики із глибокими знаннями з моделювання будь-яких процесів та систем, розробники нових ІТ-концепцій як глобальних програмних систем, так і технічних систем будь-якої складності.</p>
            <h4>Комп’ютерні науки – це напрям підготовки бакалаврів в Інституті комп’ютерних технологій Університету «Україна» згідно стандарту МОН України 6.050101 «Комп’ютерні науки».</h4>
            <strong>Результатами навчання бакалавра з напряму підготовки 6.050101 «Комп’ютерні науки» є знання та розуміння:</strong>
            <ul>
                <li>основ філософії;</li>
                <li>української культури і соціалізації особистості, етичних цінностей, вітчизняної історії; необхідності дотримання здорового способу життя;</li>
                <li>основ фундаментальної, дискретної математики, теорії ймовірностей, алгоритмів, дослідження операцій в обсязі, достатньому для використання математичного апарату в професійній діяльності;</li>
                <li>парадигм імперативного, об’єктно-орієнтованого, логічного програмування, організації  баз даних та операційних систем;</li>
                <li>WEB-технологій, комп’ютерної графіки, основ системного аналізу, моделювання систем, методів проектування ІС, архітектури комп’ютерів і комп’ютерних мереж, систем штучного інтелекту;</li>
                <li>іноземної мови професійного  спрямування;</li>
                <li>економічної теорії;</li>
                <li>основ алгоритмізації, геометричного моделювання в САПР, лінгвістичного забезпечення САПР;</li>
                <li>організації баз даних та знань, алгоритмізації та програмування, операційних систем, складних алгоритмів, комп’ютерної графіки, чисельних методів в інформатиці;</li>
                <li>комп’ютерної мережі;</li>
                <li>конструкторських САПР;</li>
                <li>геоінформаційних систем;</li>
                <li>основ теплотехніки;</li>
                <li>проектування складних теплотехнічних систем;</li>
                <li>математичного моделювання енергетичних процесів і систем;</li>
                <li>візуального проектування;</li>
                <li>об’єктно-орієнтованого програмування;</li>
                <li>проектування графічних інтерфейсів;</li>
                <li>конструювання програмного забезпечення;</li>
                <li>якості та тестування програмного забезпечення;</li>
                <li>методів деформативного моделювання;</li>
            </ul>
            <strong>Бакалавр з комп’ютерних наук зможе:</strong>
            <ul>
                <li>використовувати набуті знання у професійній діяльності;</li>
                <li>застосовувати базові знання математики та науково-природничого циклу дисциплін, виконувати необхідні розрахунки, застосовувати набуті знання у професійній діяльності під час розробки, налагодження та експлуатації ІС та технологій;</li>
                <li>застосовувати технології розробки ІС на практиці, засоби колективної розробки ІС, концепції групової динаміки; оформляти технічну документацію на ІС;</li>
                <li>застосовувати набуті знання у професійній діяльності під час розробки, налагодження та експлуатації систем автоматизованого проектування;</li>
                <li>здатність використовувати професійно-профільовані знання і практичні навички з математики, фізики, системного аналізу, проектування та прийняття рішень для моделювання складних систем різної природи;</li>
            </ul>
            <p>Після успішного закінчення навчання в Інституті комп’ютерних технологій Університету «Україна» за напрямом підготовки бакалаврів 6.050101 «Комп’ютерні науки» крім державного диплому України видається диплом європейського зразка, в якому, крім зазначених вище навичок та вмінь, буде зазначено всі надбання студента під час навчання.</p>
            <strong>Зміст навчання включає:</strong>
            <p>Теоретичне навчання (240,0 кредитів ECTS) по дисциплінах у вигляді аудиторних занять (лекційні, лабораторні, семінарські і практичні заняття) і самостійної роботи. Обсяг навчального навантаження становить: 42,7% – аудиторні заняття, 57,3% – самостійна робота. Навчальний час студентів за циклами дисциплін розподіляється на дисципліни циклу гуманітарної та соціально-економічної підготовки, професійної та практичної підготовки, математичної та природничо-наукової підготовки та вільного вибору студентів; проходження виробничої практики (4,5 кредитів ECTS), переддипломної практики (4,5 кредитів ECTS); дипломне проектування (9 кредитів ECTS). Підсумкова державна атестація включає захист роботи бакалавра.</p>
            <p><strong><i>Кваліфікація фахівця після успішного закінчення навчання в Інституті комп’ютерних технологій Університету «Україна» за напрямом підготовки бакалаврів 6.050101 «Комп’ютерні науки»: бакалавр, фахівець з інформаційних технологій.</i></strong></p>
       