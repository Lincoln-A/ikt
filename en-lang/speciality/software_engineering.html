
            <div style="border-left: 5px solid #0088cc; padding-left: 20px;"><em>Основою для напряму «Програмна інженерія» (Software Engineering) є рекомендації від Міжнародної Асоціації обчислювальної техніки (АСМ) та Інституту інженерів електротехніки й електроніки (ІЕЕЕ) – <strong>GSwE2009: Curriculum Guidelines for Graduate Degree Programs in Software Engineering та SE2004: Curriculum Guidelines for Undergraduate Degree Programs in Software Engineering.</strong><br />У цьому документі врахований світовий досвід підготовки програмних інженерів та сучасні тенденції розвитку програмного забезпечення.</em></div>
            <h3>Програмна інженерія</h3>
            <p>Відомо, що за останні роки відбулася низка концептуальних змін в індустрії розробки програмного забезпечення, спричинена, передусім, стрімким зростанням розмірів програмних продуктів та їх складності, а також динамічно змінними вимогами до розроблення та експлуатації систем. Стало очевидним, що традиційний підхід, за яким десятками років здійснювалась підготовка програмістів як реалізаторів процесу безпосереднього написання коду себе давно вичерпав і є на сьогодні невдалим і неуспішним. Саме тому і були розроблені нові концепції програмування та інженерії програмного забезпечення, за якими ми вам і пропонуємо навчатися.</p>
            <h4>Програмна інженерія – це напрям підготовки бакалаврів в Інституті комп’ютерних технологій Університету «Україна» згідно стандарту МОН України 6.050103 «Програмна інженерія».</h4>
            <strong>Результатами навчання бакалавра з напряму підготовки 6.050103 «Програмна інженерія» є знання та розуміння:</strong>
            <ul>
                <li>основ філософії, психології, педагогіки, етики, що сприяють розвитку загальної культури й соціалізації особистості;</li>
                <li>економіки, права, вітчизняної та світової історії і культури, розуміння причинно-наслідкових зв’язків розвитку суспільства й уміння їх використовувати у професійній і соціальній діяльності;</li>
                <li>фундаментальних природничих наук та математики в обсязі, необхідному для освоєння загальнопрофесійних дисциплін та використання математичних методів в обраній професії;</li>
                <li>випадкових процесів та чисельних методів;</li>
                <li>методів розробки математичного та лінгвістичного забезпечення обчислювальних систем;</li>
                <li>інформатики та сучасних інформаційних технологій;</li>
                <li>архітектури й функціонування комп’ютера та комп’ютерних мереж;</li>
                <li>основ інженерії, вимог до програмного забезпечення;</li>
                <li>структури та архітектури програмного забезпечення, методів проектування програмного забезпечення;</li>
                <li>сучасних алгоритмічних мов програмування;</li>
                <li>теорії програмування та її використання, принципів об’єктно-орієнтованого програмування;</li>
                <li>моделей та методів оптимізації, теорії ігор і дослідження операцій та їх застосування;</li>
                <li>сучасних психологічних принципів людино-машинної взаємодії, засобів розробки людино-машинного інтерфейсу;</li>
                <li>сучасних стандартів та процесів управління якістю програмного забезпечення;</li>
                <li>основ, принципів та застосувань системного аналізу;</li>
                <li>основ побудови, архітектури та протоколів сучасних локальних та глобальних мереж, методів передачі даних у комп’ютерних мережах;</li>
                <li>основ побудови та використання сучасних операційних систем;</li>
                <li>основ побудови баз даних, логічної та фізичної структури баз даних;</li>
                <li>методів моделювання складних систем;</li>
                <li>методів функціонального та декларативного програмування;</li>
                <li>методів графічної візуалізації та геометричного моделювання;</li>
                <li>засобів проектування інформаційних систем для підприємств розподіленої структури;</li>
                <li>методів розробки WEB-орієнтованих інформаційних систем;</li>
                <li>стану галузі нових інформаційних технологій.</li>
            </ul>
            <strong>Бакалавр з програмної інженерії зможе:</strong>
            <ul>
                <li>застосовувати математичні методи оптимізації в задачах прийняття рішень у складних системах;</li>
                <li>розробляти алгоритми прийняття оптимальних рішень у задачах багатокритеріальної оптимізації;</li>
                <li>здійснювати системний аналіз взаємопов’язаних процесів різної природи, обгрунтовано формулювати критерії, обмеження та суттєві фактори при розробці моделей систем;</li>
                <li>розробляти об’єктно-орієнтовані моделі предметної області;</li>
                <li>розробляти бази даних та знань, проектувати логічну та фізичну структуру баз даних, вибирати системи управління БД та БЗ, вибирати структуру локальних та глобальних мереж;</li>
                <li>розробляти програмне забезпечення систем підтримки прийняття рішень, експертних систем, проводити відлагодження та тестування створених програмних продуктів;</li>
                <li>застосовувати та створювати компоненти багаторазового використання;</li>
                <li>розв’язувати математичні та фізичні задачі шляхом створення відповідних застосувань;</li>
                <li>володіти основами управління проектами;</li>
                <li>приймати етичні рішення при зіткненні з етичними дилемами;</li>
                <li>визначати та вимірювати атрибути якості ПЗ, здійснювати модульне та комплексне тестування ПЗ;</li>
                <li>застосовувати емпіричні методи та засоби інженерії ПЗ;</li>
                <li>створювати чітку, стислу та точну документацію у відповідності до діючих стандартів;</li>
                <li>забезпечувати захищеність програм і даних від несанкціонованих дій;</li>
                <li>читати та перекладати літературу з професійної тематики англійською мовою;</li>
                <li>оцінювати існуюче бізнес-середовище з метою створення конкурентоспроможного програмного продукту;</li>
                <li>здатність здійснювати аналіз вимог, розробляти специфікацію програмних вимог, виконувати їхню верифікацію та атестацію;</li>
                <li>проводити вибір та застосування технології програмування.</li>
            </ul>
            <strong>Зміст навчання включає:</strong>
            <p>Теоретичне навчання (247,5 кредитів ECTS) по дисциплінах у вигляді аудиторних занять (лекційних, лабораторних, семінарських і практичних) і самостійної роботи. Обсяг навчального навантаження становить: 42,6% – аудиторні заняття, 57,4% – самостійна робота. Навчальний час студентів за циклами дисциплін розподіляється на дисципліни циклу гуманітарної та соціально-економічної підготовки , професійної та практичної підготовки, природничо-наукової підготовки та вільного вибору студентів; проходження навчально-технологічної практики (5 кредитів ECTS), переддипломної практики (6 кредитів ECTS); дипломного проектування (9 кредитів ECTS).</p>
            <p><strong><i>Кваліфікація фахівця після успішного закінчення навчання в Інституті комп’ютерних технологій Університету «Україна» за напрямом підготовки бакалаврів 6.050103 «Програмна інженерія»: бакалавр, фахівець з розробки та тестування програмного забезпечення.</i></strong></p>
       