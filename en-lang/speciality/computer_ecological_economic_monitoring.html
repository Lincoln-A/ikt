
            <h3>Компьютерний еколого-економічний моніторинг</h3>
            У зв'язку з тим, що екологічна ситуація у світі і, зокрема, в Україні, дедалі погіршується, виникає гостра необхідність у фахівцях, які можуть автоматизованими засобами контролювати та прогнозувати забруднення навколишнього середовища і кваліфіковано обґрунтовувати економічні витрати на його захист. Фахівці цієї спеціальності повинні володіти аналітичними методами, системним та прикладним програмуванням, досвідом створення та експлуатації розподілених комп'ютерних систем. Зможуть проводити контроль і дослідження навколишнього середовища засобами обчислювальної техніки Галузі діяльності: менеджмент у галузі еколого-економічного моніторингу; програмно-технічні комплекси для створення еколого-економічних моделей різного рівня; потужні бази даних і знань; екологічна експертиза та паспортизація підприємств усіх видів діяльності (енергетичних, нафтових, хімічних, металургійних, сільськогосподарських, харчових та інших); участь у створенні природозахисних споруд (для повітря, води, лісу та ін.) Місця працевлаштування випускників кафедри: державні установи, які контролюють екологічний стан середовища; дослідні установи відповідного напрямку; галузеві організації та підприємства; установи обласних і районних держадміністрацій; конструкторські організації зі створення природозахисних споруд. Професійно-орієнтовані дисципліни спеціальності: Програмування: С, С++, Java, Python, системне програмування, операційні системи, інтегровані пакети прикладних програм, СУБД. Комп'ютерні науки: чисельні методи, математичні методи оптимізації, комп'ютерні методи обробки сигналів та зображень, інформаційні системи, сучасна теорія управління. Моніторинг: прикладна екологія, природні катастрофи, інформаційне забезпечення екологічного моніторингу, випадкові процеси в екологічних системах, екологічна експертиза підприємств, економічне і правове законодавство з екології.
        